Культура первісного суспільства в Україні
Спочатку визначимо поняття первісної епохи. Первісна епоха - це період, протягом якого відбувався:

антропогенез, (себто біологічна еволюція людини, що результувала виникненням «людини розумної» (Homo sapiens) та основних людських рас);

формування мислення (або інтелекту) людини, мови;

розселення людства по всіх континентах;

перехід людей від привласнюючого господарювання (мисливство, збиральництво) до відтворюючого (землеробство і скотарство);

соціогенез — формування суспільних форм життя у вигляді родової, а потім родоплемінної організації;

і нарешті, поява перших світоглядних, релігійних уявлень, міфологічних систем - це і цікавить нас в першу чергу.

В межах України існують пам’ятки ашельської епохи (десь між 1,5 млн років тому та 800 тис. років тому) під Житомиром, на Закарпатті; окремі крем’яні знаряддя виявлені в Донбасі біля міст Амвросієвки та Ізюма на Сіверському Дінці. Люди цього періоду займалися збиральництвом, полюванням, вміли користуватись вогнем, але не добувати його. Працювали вони здебільше крем'яними знаряддями.

Мустьєрська культура (середній палеоліт — 80—32 тис. років до н. е.) в Україні представлена в Криму (печери Кіїк-Коба, Старосілля). Знайдені свідоцтва використання ручного рубила, гостроконечників та скребел. Люди вже вміють добувати вогонь; живуть в печерах або штучних житлах (шатер з кісток мамонтів, перекрите шкурами тварин). Зараз в Україні винайдено близько 50 мустьєрських стоянок.

Пізній палеоліт характеризується появою Людини розумної. За першою знахідкою її кісток у печері Ла Кроманьйон (Франція) ця людина називається кроманьонець.

/*
Пізній палеоліт поділяється на: ориньякську, солютрейську, мадленську культури.

Ориньякська культура винайдена в печері Ориньяк у Франції (33–19 тис. років) – печерний живопис.

Солютрейська поширена на території Франції та Північної Іспанії (18–15 тис. років).

Мадленська поширена на території Франції, Іспанії, Швейцарії, Бельгії, Германії  – вироби з рогу, кості.
*/

На території України відомо кілька сот стоянок пізнього палеоліту, зокрема до мадленських (15–8 тис. років тому) відносять стоянки Аккаржа та Амвросіївка на Півдні України, стоянку Мізина на Десні. Кроманьйонці займалися загінким полюванням на диких коней, бізонів, мамонтів. У них вже існує родова організація суспільства. Спорідненість у роді визначалася за материнською лінією - тобто жінка була охоронницею сімейного вогнища, відала харчовими запасами; можна сказати, що у суспільстві панував матріархат. Поступово складалися релігійні вірування (тотемізм, анімізм, магія, фетишизм), звичаї, мистецтво.

/*
Тотемізм – віра в існування тісного зв’язку між людиною, її родом та її тотемом – певним видом тварин, рідше – рослин. Рід носив ім’я тотему і вважав його своїм батьком. Тотемові не поклонялися. Люди не вбивали свій тотем на полюванні, не завдавали йому шкоди. Тотемізм – своєрідне відображення зв’язку роду з його природним середовищем, який усвідомлювався у формі кровного зв’язку.

Фетишизм – віра в надприродні властивості неодухотворених предметів, в те, що останні можуть допомагати людині. Фетишем може бути знаряддя праці, дерево, камінь, а пізніше – спеціально виготовлений культовий предмет.

Магія – віра в здатність людини особливим чином впливати на інших людей, тварин, рослини, явища природи. Залежно від призначення магія поділялася на виробничу, охоронну, любовну, лікувальну, шкідливу.

Анімізм – віра в існування надприродних істот, що містяться в яких-небудь тілах (душа) або діють самостійно (духи).
*/

Мистецтво носило прикладний та образотворчий характер (браслети з бивня мамонта, статуетки жіночих божеств).

/*
Доба мезоліту поділяється на кілька типів культур:

вильтонська (Схід та Південь Африки) – знаряддя збереглися до XIX ст., керамічний посуд;
капсийська (Північна Африка, страни Середземномор’я) – IX–V тис. до н. е.;
хоабинська (Вь’єтнам, Лаос, Таїланд, Південь Китаю, Малайзії, Індонезії) – X–III тис. до н. е.;
натуфійська (Палестина, Сірія, Південна Турція) – X–VIII тис. до н. е.;
азильська (Франція, Германія; вийшла з мадленської культури) – VIII тис. до н. е.;
тарденуазька (Франція, Германія, Бельгія, Англія) – VII–IV тис. до н. е.;
маглемозька (Північна Європа) – XII–V тис. до н. е.;
ертебельська (Північна Європа) – кінець V – початок III тис. до н. е.
*/

Доба мезоліту: (12,000-7,000 до н.е) - люди навчилися виготовляти мікролітичні знаряддя (наконечники списів, стріл). З’являються знаряддя для обробки дерева – кремінні сокири, тесла. Винайдено також лук і стріли. Їжа здобуваєтся полюванням - оленів, биків, бізонів. До типу пізнього мезоліту належить так звана донецька культура (Північний Схід України).

Поява надійніших засобів існування та пом’якшення клімату дещо сприяли збільшенню населення, тому прискорюється створення племінної організації.

Культура епохи неоліту (від 10 000-го до поч. 3000-го. до н. е.) характеризується переходом від полювання до землеробства. Культуру неоліту поділяють на дві групи:

землеробів та скотарів;
розвинених мисливців та рибалок.

/*
Неоліт – завершальна стадія розвитку кам’яних знарядь. Перехід до осілого способу життя, землеробства обумовив перший демографічний вибух, перший економічний переворот в історії людства – так звана "неолітична революція". Визначальними елементами культури були керамічний посуд, камінні сокири, мотики, кремінні ножі, наконечники стріл, списів, серпи, вироби з кістки, рогу, дерева. Виникає ткацтво і ткацькі станки (Єгипет, Передня Азія, Європа).

В епоху неоліту на змінення способу життя від напівкочового (мисливці та рибалки) до осілого (землеробські племена) великий вплив мало використання нових видів механічної енергії (обробіток ґрунту за допомогою приручених тварин).

Кераміка первісної епохи є своєрідним лакмусовим папірцем кожної культури і водночас – проявом специфічних етнографічних рис її носіїв.
*/

На території України відкриті культури прийшлих племен: культура дунайська (на Волині) та альфельдська (у Закарпатті). Серед місцевих культур були буго-дністровська, сурська, дніпро-донецька, ямково-гребінецька.

Серед них Дніпро-донецька за своїм значенням і територією розселення стала основною неолітична культура в Україні. Вона характеризується гребінцево-наколчастою керамікою. Горщики, мисочки – основні вироби. Населення займалося мисливством, рибальством, скотарством, землеробством. Дніпро-донецькі племена залишили по собі колективні могильники маріупольського типу (розкопані у 1930 р. на території заводу "Азовсталь"), які являли собою масові поховання (120 осіб у кілька ярусів, засипаних порошком червоної охри). У цьому могильнику знайдені перші прикраси з міді. Дніпро-донецька культура існувала щонайменше 2 тис. років.


Енеоліт – мідно-кам’яний вік, перехідний від кам’яного до бронзового. 

/*
Мідні вироби з’явились на Близькому Сході (Іран, Турція, Месопотамія), у IV тис. до н. е., – у Європі, Індії, Китаї – у III–II тис. до н. е.

Зароджувалася металургія, гірнича справа, розробки корисних копалин. Мідні знаряддя збільшували продуктивність праці у 3–6 разів, хоча поряд з ними використовувались і кам’яні.
*/

Доба енеоліту в Україні датується 4–3 тис. до н. е. Давні копальні мідної руди відомі в Донбасі в Артемівському районі. Основні заняття - землеробство (з використанням биків як тяглової сили), скотарство. Винайдено колесо, з’являється колісний транспорт (також запряженй биками). Поширюються прядіння і ткацтво, виникають гончарні печі, розвивається глиняна пластика та монументальна кам’яна скульптура у вигляді антропоморфних стел. Складається обряд курганних поховань (особливо у степовій частині Європи). З’являються умови для майнового розшарування, виділення родо-племінної верхівки, посилюється вплив батька в роді, племені.

У енеолітичну епоху Україну заселяли 2 групи племен: прийшлі землероби та місцеві скотарі. До перших належать культури трипільська, гумельницька, лендельська, а також культури лійчастого посуду, кулястих амфор.

Трипільська культура була відкрита наприкінці XIX ст. археологом В. В.  Хвойкою. Вона поширилася на Правобережжя, Подністров’я, Волинь, Степове Причорномор’я. Одними з яскравих проявів матеріальної культури були керамічне виробництво (посуд кухонний і столовий) та пластика: жіночі фігурки, фігурки тварин. Металевих виробів відносно малоЮ житла будуються з глини на дерев’яному каркасі в 1–2 поверхи, містять 2 кімнати. Забудовувалися поселення по колу, із загоном для худоби в центрі.

/*
З кінця 4 тис. до н. е. до початку 1 тис. до н. е. бронза стала основним матеріалом виробництва знарядь праці та бойової зброї. Бронза – сплав міді й олова, іноді олово замінювали сурмою або миш’яком. З бронзи виготовляли сокири, ножі, серпи, мотики, стріли, мечі, побутові речі, скульптуру. В Азії бронзовий вік ознаменувався розвитком раніше виниклих і появою нових цивілізацій – Месопотамія, Єгипет, Сирія, Хараппа. Центром європейської культури епохи бронзи стала егейська культура. За межами егейського світу в цю добу збереглися ще неолітичні культури землеробів і скотарів.

У межах Східної Європи ця епоха датується II–I тис. до н. е. Бронзовий вік умовно поділяють на три періоди: ранній, середній, пізній. Ранній репрезентований пам’ятниками культур шнурової кераміки, середній – тшинецької й комарівської, пізній – білогрудівської та Ноа. Основним заняттям цих культур були скотарство і землеробство. Серед свійських тварин поруч з рогатою худобою та свинею зустрічається кінь.

Зрубна культура займала степовий Південь України. Датується XVI–XII тис. до н. е. Житла – напівземлянкові. Поховальні споруди – кургани. Могили мали дерев’яні зруби. Кераміка – банкоподібний горщик. Знаряддя переважно бронзові: ножі з перехватом (типові тільки для зрубної культури).

Ремісництво – бронзоливарне (за кам’яними матрицями). Встановлюється інститут патріархату. Виділяється парна сім’я в роді, складається моногамний шлюб. В цей же час складається система майбутнього письма – піктограми.
*/

Залізний вік завершує історію первісного і раннє-класового суспільства - він набагато коротший за попередні (розпочався в Європі на початку I тис. до н. е. і завершився у I ст. до н. е). 

/*
Окремі предмети з заліза були відомі в Єгипті вже у III тис. до н. е., а засіб здобування заліза з руди був відомий у II тис. до н. е., але поширення цього матеріалу почалось у IX–VII тис. до н. е., коли з заліза навчилися виробляти сталь. Це призвело до технічного перевороту. До початку нашої ери були відомі основні види ремесел і сільськогосподарські знаряддя, що слугували людині у середні віки і в новий час.
*/

На території України носіями культури залізної доби були кіммерійці (від 9ї – першої половини 7ст. до н. е.). Кіммерійські поховання – головне археологічне джерело для вивчення історії і культури цього народу, оскільки поселень і міст після нього не залишилося. Кіммерійці – перший народ Східної Європи, справжнє ім’я якого дійшло до наших часів в написаних джерелах - "Одісеї" Гомера, "Історії" Геродота. Ховали кіммерійці в овальних ямах, перекритих курганним насипом; іноді стінки ями обшивали деревом, робили дерев’яне перекриття.

Основне заняття – скотарство (конярство). Важливу роль у житті кіммерійців відігравала війна. Матеріальна культура перш за все націлена саме на це (предмети озброєння та спорядження верхового коня). Зброя: далекобійний лук і стріли з бронзовими дволопатевими наконечниками; для ближнього бою – мечі. В цей час кіммерійці вже виготовляли сталь, навіть кількох сортів. В бій ходили легкою кіннотою. Під впливом завойовницьких походів на сусідніх територіях поширюються зразки зброї, кінського спорядження за кіммерійськими зразками, що доказує їх надійність і вдалу конструкцію. Відомі імена трьох царів (за Геродотом) – Теушпа, Тугдамме (Лигдаміс), Шандакшатра.

Кіммерійське мистецтво мало прикладний характер: прикрашання зброї, кінського спорядження, посуду.

Корені кіммерійців слід шукати у зрубній культурі Північного Причорномор’я. Важлива й спорідненість кіммерійців з іраномовними зрубниками, а імена царів дають підстави для твердження про іранську основу кіммерійського етносу.

Розвиток культури кіммерійців був перерваний у VII ст. до н. е. хвилею кочівників зі Сходу – скіфів.

Висновок

У первісній культурі діяльність людини характеризувалась:

єдністю людини і природного середовища;
неусвідомленням різниці між реальністю і вимислом;
відсутністю розвинених форм соціальної самосвідомості;
домінуванням чуттєвого сприйняття й уяви, що ґрунтується на ньому.
Практичне освоювання природи проходило у двох формах господарства: привласнюючого і відтворюючого. Привласнююча – сама перша історична форма спілкування людини з природою (люди споживали те, що давала природа).

