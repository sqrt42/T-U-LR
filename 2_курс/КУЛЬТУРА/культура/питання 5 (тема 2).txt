Духовний складник української культури та його елементи 

Духовний складник, згідно з визначенням, охоплює мистецтво, філософію, науку та релігію 
(щоправда, деякі філософи заперечують проти включення науки до цього списку).

Елементами духовної культури є звичаї, норми, цінності - словом, те, що ми звикли називати
"духовністю". В цілому духовна культура нагадує систему сфер-елементів, що складають єдине 
ціле у своїй розрізненності - наука як сила, що прагне дізнатись та визначити істину; 
мистецтво як носій змісту краси, сила, що створює образи для знайденої наукою істини; 
філософія як дещо, що всебічно охоплює саме поняття істини (як і багато інших понять); 
і врешті-решт релігія як сила, що прагне істини духовної. 

Духовна культура, очевидно, включає в себе всі галузі духовної сфери та соціально-політичні процеси
суспільства. Ще стародавні греки сформулювали тріаду духовної культури людства: істина, добро та краса.
Відповідно трьома абсолютами людської духовності є теоретизм, етизм та естетизм.

До духовної культури відносять продукти духовної діяльності людини, які за своєю природою існують переважно
в ідеальному вигляді: поняття, уявлення, вірування, почуття і переживання. Духовна культура створює світ 
цінностей, формує і задовольняє інтелектуальні та емоційні потреби людства. Тому можна сказати, що духовна
культура — це продукт суспільного розвитку, а її основне призначення полягає у продукуванні свідомості. 

Духовне і духовно-практичне освоєння реальності оформлюється в філософії, мистецтві та науках. 
Духовно-практичне освоєння та регулювання суспільного життя здійснюється в політиці, праві та моралі. 
Універсальні духовні функції, (світоглядні і нормативно-регулятивні), виконують міф і релігія. Однак, 
треба відмітити, що ступінь впливу моралі та релігії зазвичай падає з кожним поколінням. 

В Україні розвиток духовної культури значно пригнічувався ідеями царизму, яким протистояло Кирило-Мефодіївське
братство (діяло з 1845 по 1847). У 1847 його було розпущено, а діячів розкидали по всій Імперії. 
Проте навіть після заслань вони повернулися до діяльності – у Петербурзі осіли Микола Костомаров, Тарас Шевченко, Пантелеймон Куліш та Василь Білозерський.
Там же вони відкрили друкарню і систематично видавали українською мовою твори Івана Котляревського, Григорія Квітки-Основ’яненка, Тараса Шевченка, Пантелеймона Куліша, Марка Вовчка. У 1861-1862 рр. під редакцією Білозерського виходив альманах "Основа".

Суттєвим чинником розвитку духовного життя стала система середньої та вищої освіти. Києво-Могилянська академія була перетворена в духовний заклад, але натомість відкриваються Харківський (1805) та Київський (1834) університети. В Західній Україні вцілів та продовжив діяти Львівський університет, заснований ще у 1661 р. Крім того, у Харкові, Полтаві, Одесі, Керчі та Києві діяли 
інститути шляхетних дівчат.

На початку 19го століття утворилися постійні театри у Києві, Одесі, Полтаві, Харкові та у Ніжині. Театральна справа, що
раніше була парафією поміщиків, стала важливим чинником розвитку духовної культури. 

Період з 20х по 40ві роки 19го століття можна назвати становленням української фолькльористики. Визначну роль в ньому відіграв професор Московського, а згодом Київського університетів Михайло Максимович. Він видав збірки українських народних пісень "Малороссийские песни" (1827), "Украинские народные песни" (1834), "Сборник украинских песен" (1849).

У 30-40-ві рр. з’являються статті та перші дослідження в галузі фольклору. Велике значення має стаття Миколи Гоголя "О малороссийской песне" (1834). Досліджував фольклор Микола Костомаров, що виступив з працею "Об историческом значении русской народной поэзии", де він зв’язав фольклор зі змінами у народному побуті. 
В цей час поширилася зацікавленість музичним фольклором з точки зору його теоретичного дослідження. На цій ниві з’явилися визначні праці Петра Сокальського та Миколи Лисенка.

Українська духовна культура загалом продемонструвала свої можливості у відображенні соціально-економічних процесів у суспільстві, змальовуванні духовної величі народу, його боротьби за соціальне та національне визволення, в зображенні переживань і почуттів людини - в чому і є суть духовної культури. 