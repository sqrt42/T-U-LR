Українське культурно-мистецьке життя Київської держави

Спочатку доцільно буде встановити, про яку державу йде мова.
Київська Русь — середньовічна східноєвропейська монархічна держава зі столицею в Києві, що існувала впродовж 9—13 століть. Вона об'єднала східнослов'янські, балтські та фіно-угорські племена під владою князів Рюриковичів. У часи найбільшої могутності простягалася від Балтійського моря (на півночі) до Чорного моря (на півдні), і від верхів'їв Вісли (на заході) до середньої Волги (на сході).

Першим правителем Київської Русі вважається князь Олег із родини Рюрика, який 882 року заволодів Києвом. Його наступник, Ігор, воював із Візантією і загинув від рук деревлян. Дружина Ігоря, княгиня Ольга стабілізувала державу та прийняла християнство. Правління її сина Святослава було власне воєнною експансією на схід
та південь.

/*
 Пройшовши землю в'ятичів, він завдає удар по союзниках Хозарії, об'єднаннях волзьких булгар та буртасів (мордви), а потім розбиває Хозарський каганат. Далі руси пішли на Північний Кавказ, де перемогли ясів (осетинів) і касогів (черкесів), а потім рушили на Каспій і зруйнували Семендер. Святослав також зміцнив своє панування на Тамані, де згодом виникає князівство Тмутороканське. Після переможного походу на Схід він підкорив в'ятичів і, загалом, завершив об'єднання всіх племен східних слов'ян у єдиній державі.

 968 року починається перший балканський похід Святослава. У битві під Доростолом болгари зазнали поразки, руські війська заволоділи багатими придунайськими містами і захопили Східну Болгарію. Резиденцією руського князя стає місто Переяславець. Там, як він казав, «усі добра сходяться: із греків — паволоки, золото, вина й овочі різні, а з чехів і з угрів — срібло й коні, із Русі ж — хутро і віск, і мед, і невільники»[37]. Однак, 969 року, довідавшись про облогу Києва печенігами, Святослав змушений повернутися в Русь. Розбивши печенігів, він проводить деякі заходи щодо зміцнення управління державою: посадив на Київському столі старшого сина Ярополка, у Древлянській землі — Олега, у Новгороді — Володимира. Цим було покладено початок державній реформі, внаслідок якої Русь поступово ставала володінням однієї князівської династії. Сам Святослав 969 року повертається на Дунай і починається його другий Балканський похід.
*/

Його син Володимир Великий, що посів трон після братовбивчої війни, розширив терени держави, розбудував Київ і охрестив Русь (988). Після його смерті спалахнула усобиця, внаслідок якої київським князем став Ярослав Мудрий. За його правління була збудована Софія Київська (1037), відбулась перша кодифікація юридичних норм, були укладені династичні союзи з низкою європейських держав. Згодом влада перейшла до тріумвірату Ярославичів, нащадки яких розділили Русь на окремі князівства, давши початок процесу феодальної роздробленості. Винятком слугують правління Володимира Мономаха та його сина Мстислава, які на певний час спромоглися консолідувати владу.

1240 року більшість князівств в залежність від Золотої орди. Київська державність була продовжена західними князівствами Галичини та Волині, проте в 14 столітті ці землі були поглинуті Польським королівством та долучені до Литовсько-Руської держави відповідно.

Оскільки нас цікавить культурно-мистецьке життя, доцільно буде заглибитись у період розквіту Київської Русі, а саме у часи правління Володимира Великого та 
Ярослава Мудрого.

Боротьба за владу між князями Ярополком I, Олегом та Володимиром тяглася з 972 по 979 і завершилася, звісно, перемогою князя Володимира. У перші роки правління він продовжував політику свого батька, спрямовану на розширення меж держави. 979 року, прямуючи з дружиною з Новгорода на Київ, князь завоював Полоцьке князівство; 981-993 роках він остаточно підкорив непокірні племена в'ятичів і радимичів, відвоював у польських королів давньоруські міста (Червен, Белз та ін.), заволодів частиною землі литовського племені ятвягів, де збудував місто Берестя (Брест), захопив Херсонес (Корсунь) у Криму, що тоді належав Візантії, здійснив вдалий похід у Закарпаття тощо. В цілому у кінці 10 ст. в межах Київської Русі було об'єднано всі східнослов'янські племена.

Однак найбільш ефективним і далекоглядним заходом, що сприяв укріпленню влади, зміцненню єдності держави та піднесенню моральної та культурної зрілості тогочасного суспільства, були аж ніяк не завоювання, а низка релігійних реформ і... запровадження християнства. На той час язичництво себе вичерпало. Воно відповідало первісному суспільству та початковим стадіям формування держави, коли кожне плем'я мало свого князя, себто і свого Бога, коли життєваою потребою людей було порозуміння з природою. Язичництво не вирішувало проблем людського співіснування в умовах соціальної нерівності, що завжди приходить і посилюється разом з будь-яким розвитком. Авторитет великого князя потребував освячення єдиною вірою. Поряд із цим не можна ігнорувати і впливи країн, що оточували Київську Русь. 864 року було охрещено Болгарію, у 928-936 роках — Чехію, у 962-992 роках — Польщу. Вони своїм прикладом стимулювали прийняття Руссю християнства, яке несло в собі високий потенціал моралі, культури, доброти у стосунках між людьми. Володимир розумів, що, тільки прийнявши християнство, його держава зможе ввійти як рівноправна до кола європейських держав.

Тому сам він охрестився 987го року, а 988 охрестив Русь. Охрещення часто здійснювалося насильницькими методами, викликало невдоволення. Дехто намагався зберегти язичництво, особливо у північних землях. Незважаючи на опір, язичницькі ідоли знищувалися, а натомість будувалися християнські храми. Церква отримала широкі привілеї, значну автономію, на її потреби надходила десята частина княжих прибутків.

Тепер Володимир I Великий, християнин і керівник могутньої християнської держави, став одним з найвидатніших лідерів Європи. З ним підтримують дружні стосунки керівники Польщі, Угорщини, Чехії, Норвегії, Німеччини та ін. Першим серед руських князів Володимир починає карбувати свою монету — золоту і срібну, багато чого запозичивши від арабських країн, Візантії. На них було зображено самого князя, образ Христа, а на деяких замість цього було вибито тризуб.

За Володимира Руська держава перетворилася на одну з наймогутніших в Європі, а Київ за красою та розмірами змагався з Константинополем. Зокрема, місто налічувало 8 базарів та 400 церков. За князювання Володимира починається нова доба в усіх галузях державного життя: політики, релігії, культури, торгівлі та будівництва. Після смерті Володимира між його синами тяглися міжусобиці, в яких остаточно переміг і утвердився Ярослав. Але від 1022 року по 1036 рік він управляв Київською державою спільно з братом Мстиславом, що до цього князював у Тмуторокані. Ярослав керував правобережною частиною держави, а Мстислав — Лівобережжям.

Ярослав надавав різноманітну і значну підтримку церкві і за її активної участі зміцнював ідеологічну основу суспільства. Він дбав про поширення християнської релігії, організацію церкви, розповсюдження візантійської освіти, культури, будував багаті храми, великі монастирі. Зокрема, на місці перемоги над печенігами 1036 року було збудовано браму з церквою Благовіщення, згори вкриту позолоченим металом — звідси й назва «Золоті ворота»: збудовано собор святої Софії, відому на весь світ величну архітектурну пам'ятку. У Києві з'явилися монастирі св. Юрія, Печерський. Чудові храми, монастирі збудовані і в Чернігові, Чудові у Переяславі, Володимир-Волинському та інших містах.

Взагалі усе що стосувалось культури у ті часи було так чи інакше пов'язано з церквою. Звідси і інтерес до розвитку церков Володимиром і Ярославом.